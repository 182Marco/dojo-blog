{
  "blogs": [
    {
      "title": "La mia sera",
      "body": "Il giorno fu pieno di lampi,\n ma ora verranno le stelle,\n le tacite stelle. Nei campi\n c’è un breve gre gre di ranelle.\n Le tremule foglie dei pioppi\n trascorre una gioia leggiera.\n Nel giorno, che lampi! che scoppi!\n Che pace, la sera!\n      Si devono aprire le stelle\n nel cielo sì tenero e vivo\n  Là, presso le allegre ranelle,\n singhiozza monotono un rivo.\n Di tutto quel cupo tumulto,\n di tutta quell'aspra bufera,\n non resta che un dolce singulto\n nell'umida sera.",
      "author": "Giovanni Pascoli",
      "id": "3908"
    },
    {
      "title": "Solo et pensoso ",
      "body": "Solo et pensoso i più deserti campi\n vo mesurando a passi tardi et lenti,\n et gli occhi porto per fuggire intenti\n ove vestigio human l’arena stampi.\n Altro schermo non trovo che mi scampi\n dal manifesto accorger de le genti,\n perché negli atti d’alegrezza spenti\n di fuor si legge com’io dentro avampi:\n sì ch’io mi credo omai che monti et piagge\n et fiumi et selve sappian di che tempre\n sia la mia vita, ch’è celata altrui.\n Ma pur sì aspre vie né sì selvagge\n cercar non so ch’Amor non venga sempre\n ragionando con meco, et io co·llui.\n",
      "author": "Francesci Petrarca",
      "id": "3909"
    },
    {
      "title": "Il sabato del villaggio",
      "body": "La donzelletta vien dalla campagna,\n      In sul calar del sole,\n      Col suo fascio dell'erba; e reca in mano\n      Un mazzolin di rose e di viole,\n      Onde, siccome suole,\n      Ornare ella si appresta\n      Dimani, al dì di festa, il petto e il crine.\n Siede con le vicine\n Su la scala a filar la vecchierella,\n Incontro là dove si perde il giorno;\n E novellando vien del suo buon tempo,\n Quando ai dì della festa ella si ornava,\n Ed ancor sana e snella\n Solea danzar la sera intra di quei\n Ch'ebbe compagni dell'età più bella\n Già tutta l'aria imbruna,\n Torna azzurro il sereno, e tornan l'ombre\n Giù da' colli e da' tetti,\n Al biancheggiar della recente luna.\n Or la squilla dà segno\n Della festa che viene;\n Ed a quel suon diresti\n Che il cor si riconforta.\n I fanciulli gridando\n Su la piazzuola in frotta,\n E qua e là saltando,\n Fanno un lieto romore:\n E intanto riede alla sua parca mensa,\n Fischiando, il zappatore,\n E seco pensa al dì del suo riposo\n Poi quando intorno è spenta ogni altra face,\n E tutto l'altro tace,\n Odi il martel picchiare, odi la sega\n Del legnaiuol, che veglia\n Nella chiusa bottega alla lucerna,\n E s'affretta, e s'adopra\n Di fornir l'opra anzi il chiarir dell'alba.\n Questo di sette è il più gradito giorno,\n Pien di speme e di gioia:\n Diman tristezza e noia\n Recheran l'ore, ed al travaglio usato\n Ciascuno in suo pensier farà ritorno.\n Garzoncello scherzoso,\n Cotesta età fiorita\n È come un giorno d'allegrezza pieno,\n Giorno chiaro, sereno,\n Che precorre alla festa di tua vita.\n Godi, fanciullo mio; stato soave,\n Stagion lieta è cotesta.\n Altro dirti non vo'; ma la tua festa\n Ch'anco tardi a venir non ti sia grave.",
      "author": "Giacomo Leopardi",
      "id": "3749"
    },
    {
      "title": "Dammi mille baci",
      "body": "Viviamo, mia Lesbia, e amiamo\ne ogni mormorio perfido dei vecchi\nvalga per noi la più vile moneta.\nIl giorno può morire e poi risorgere,\nma quando muore il nostro breve giorno,\nuna notte infinita dormiremo.\nTu dammi mille baci, e quindi cento,\npoi dammene altri mille, e quindi cento,\nquindi mille continui, e quindi cento.\nE quando poi saranno mille e mille\nnasconderemo il loro vero numero,\nche non getti il malocchio l’invidioso\nper un numero di baci così alto.",
      "author": "Catullo",
      "id": "FoJsdvP"
    },
    {
      "title": "Il 5 Maggio",
      "body": "Ei fu. Siccome immobile,\nDato il mortal sospiro,\nStette la spoglia immemore\nOrba di tanto spiro,\nCosì percossa, attonita\nLa terra al nunzio sta,\n \nMuta pensando all’ultima\nOra dell’uom fatale;\nNè sa quando una simile\nOrma di piè mortale\nLa sua cruenta polvere\nA calpestar verrà.\n \nLui folgorante in solio\nVide il mio genio e tacque;\nQuando, con vece assidua,\nCadde, risorse e giacque,\nDi mille voci al sonito\nMista la sua non ha:\n \nVergin di servo encomio\nE di codardo oltraggio,\nSorge or commosso al subito\nSparir di tanto raggio:\nE scioglie all’urna un cantico\nChe forse non morrà.\n \nDall’Alpi alle Piramidi,\nDal Manzanarre al Reno,\nDi quel securo il fulmine\nTenea dietro al baleno;\nScoppiò da Scilla al Tanai,\nDall’uno all’altro mar.\n \nFu vera gloria? Ai posteri\nL’ardua sentenza: nui\nChiniam la fronte al Massimo\nFattor, che volle in lui\nDel creator suo spirito\nPiù vasta orma stampar.\n \nLa procellosa e trepida\nGioia d’un gran disegno,\nL’ansia d’un cor che indocile\nServe, pensando al regno;\nE il giunge, e tiene un premio\nCh’era follia sperar;\n \nTutto ei provò: la gloria\nMaggior dopo il periglio,\nLa fuga e la vittoria,\nLa reggia e il tristo esiglio:\nDue volte nella polvere,\nDue volte sull’altar.\n \nEi si nomò: due secoli,\nL’un contro l’altro armato,\nSommessi a lui si volsero,\nCome aspettando il fato;\nEi fe’ silenzio, ed arbitro\nS’assise in mezzo a lor.\n \nE sparve, e i dì nell’ozio\nChiuse in sì breve sponda,\nSegno d’immensa invidia\nE di pietà profonda,\nD’inestinguibil odio\nE d’indomato amor.\n \nCome sul capo al naufrago\nL’onda s’avvolve e pesa,\nL’onda su cui del misero,\nAlta pur dianzi e tesa,\nScorrea la vista a scernere\nProde remote invan;\n \nTal su quell’alma il cumulo\nDelle memorie scese!\nOh quante volte ai posteri\nNarrar se stesso imprese,\nE sull’eterne pagine\nCadde la stanca man!\n \nOh quante volte, al tacito\nMorir d’un giorno inerte,\nChinati i rai fulminei,\nLe braccia al sen conserte,\nStette, e dei dì che furono\nL’assalse il sovvenir!\n \nE ripensò le mobili\nTende, e i percossi valli,\nE il lampo de’ manipoli,\nE l’onda dei cavalli,\nE il concitato imperio,\nE il celere ubbidir.\n \nAhi! forse a tanto strazio\nCadde lo spirto anelo,\nE disperò: ma valida\nVenne una man dal cielo,\nE in più spirabil aere\nPietosa il trasportò;\n \nE l’avviò, pei floridi\nSentier della speranza,\nAi campi eterni, al premio\nChe i desidéri avanza,\nDov’è silenzio e tenebre\nLa gloria che passò.\n \nBella Immortal! benefica\nFede ai trionfi avvezza!\nScrivi ancor questo, allegrati;\nChè più superba altezza\nAl disonor del Golgota\nGiammai non si chinò.\n \nTu dalle stanche ceneri\nSperdi ogni ria parola:\nIl Dio che atterra e suscita,\nChe affanna e che consola,\nSulla deserta coltrice\nAccanto a lui posò.",
      "author": "Alessandro Manzoni",
      "id": "Yq1moEW"
    },
    {
      "title": "L'infinito",
      "body": "Sempre caro mi fu quest’ermo colle,\nE questa siepe, che da tanta parte\nDell’ultimo orizzonte il guardo esclude.\nMa sedendo e mirando, interminati\nSpazi di là da quella, e sovrumani\nSilenzi, e profondissima quiete\nIo nel pensier mi fingo; ove per poco\nIl cor non si spaura. E come il vento\nOdo stormir tra queste piante, io quello\nInfinito silenzio a questa voce\nVo comparando: e mi sovvien l’eterno,\nE le morte stagioni, e la presente\nE viva, e il suon di lei. Così tra questa\nImmensità s’annega il pensier mio:\nE il naufragar m’è dolce in questo mare",
      "author": "Giacomo Leopardi",
      "id": "d3scmII"
    },
    {
      "title": "Tanto gentile e tanto onesta pare",
      "body": "Tanto gentile e tanto onesta pare\nla donna mia, quand’ella altrui saluta,\nch’ogne lingua devèn, tremando, muta,\ne li occhi no l’ardiscon di guardare.\n\nElla si va, sentendosi laudare,\nbenignamente e d’umiltà vestuta,\ne par che sia una cosa venuta\nda cielo in terra a miracol mostrare.\n\nMostrasi sì piacente a chi la mira\nche dà per li occhi una dolcezza al core,\nche ’ntender no la può chi no la prova;\n\ne par che de la sua labbia si mova\nun spirito soave pien d’amore,\nche va dicendo a l’anima: Sospira.",
      "author": "Dante Alighieri",
      "id": "uLkDS6K"
    },
    {
      "title": "Alla sera",
      "body": "\nForse perché della fatal quïete\ntu sei l’immago a me sì cara vieni\no Sera! E quando ti corteggian liete\nle nubi estive e i zeffiri sereni,\n \ne quando dal nevoso aere inquïete\ntenebre e lunghe all’universo meni\nsempre scendi invocata, e le secrete\nvie del mio cor soavemente tieni.\n \nVagar mi fai co’ miei pensier su l’orme\nche vanno al nulla eterno; e intanto fugge\nquesto reo tempo, e van con lui le torme\n \ndelle cure onde meco egli si strugge;\ne mentre io guardo la tua pace, dorme\nquello spirto guerrier ch’entro mi rugge.",
      "author": "Ugo Foscolo",
      "id": "SHBWC5Y"
    }
  ]
}
